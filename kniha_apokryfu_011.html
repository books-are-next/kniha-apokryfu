<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Alexandr Veliký">
    <meta name="apple-mobile-web-app-capable" content="yes">
    <title>Alexandr Veliký</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./kniha_apokryfu_010.html">
    <link rel="next" href="./kniha_apokryfu_012.html">
    <meta name="nb-order" content="7">
    <link rel="self" href="kniha_apokryfu_011.html">
    <meta name="nb-identifier" content="capek-kniha-apokryfu-6b42edc">
    <meta name="nb-role" content="chapter">
  </head>
  <body data-nb-words="1303" data-nb-chars="7939" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="kniha_apokryfu_005.html">Předmluva</a></li>
        <li><a href="kniha_apokryfu_006.html">Prometheův trest</a></li>
        <li><a href="kniha_apokryfu_007.html">O úpadku doby</a></li>
        <li><a href="kniha_apokryfu_008.html">Jako
            za starých časů</a></li>
        <li><a href="kniha_apokryfu_009.html">Thersites</a></li>
        <li><a href="kniha_apokryfu_010.html">Agathon
            čili o moudrosti</a></li>
        <li><a href="kniha_apokryfu_011.html">Alexandr
            Veliký</a></li>
        <li><a href="kniha_apokryfu_012.html">Smrt
            Archimedova</a></li>
        <li><a href="kniha_apokryfu_013.html">Římské
            legie</a></li>
        <li><a href="kniha_apokryfu_014.html">O desíti spravedlivých</a></li>
        <li><a href="kniha_apokryfu_015.html">Pseudolot
            čili o vlastenectví</a></li>
        <li><a href="kniha_apokryfu_016.html">Svatá
            noc</a></li>
        <li><a href="kniha_apokryfu_017.html">Marta
            a Maria</a></li>
        <li><a href="kniha_apokryfu_018.html">Lazar</a></li>
        <li><a href="kniha_apokryfu_019.html">O pěti chlebích</a></li>
        <li><a href="kniha_apokryfu_020.html">Benchanan</a>
          <ol class="headings-toc">
            <li><a href="kniha_apokryfu_020.html#ananiáš">Ananiáš</a></li>
            <li><a href="kniha_apokryfu_020.html#kaifáš">Kaifáš</a></li>
          </ol>
        </li>
        <li><a href="kniha_apokryfu_021.html">Pilátův
            večer</a></li>
        <li><a href="kniha_apokryfu_022.html">Pilátovo
            krédo</a></li>
        <li><a href="kniha_apokryfu_023.html">Císař
            Dioklecián</a></li>
        <li><a href="kniha_apokryfu_024.html">Attila</a></li>
        <li><a href="kniha_apokryfu_025.html">Obrazoborectví</a></li>
        <li><a href="kniha_apokryfu_026.html">Bratr
            František</a></li>
        <li><a href="kniha_apokryfu_027.html">Ofir</a></li>
        <li><a href="kniha_apokryfu_028.html">Goneril,
            dcera Learova</a></li>
        <li><a href="kniha_apokryfu_029.html">Hamlet,
            princ dánský</a></li>
        <li><a href="kniha_apokryfu_030.html">Zpověď
            Dona Juana</a></li>
        <li><a href="kniha_apokryfu_031.html">Romeo
            a Julie</a></li>
        <li><a href="kniha_apokryfu_032.html">Pan
            Hynek Ráb z Kufštejna</a></li>
        <li><a href="kniha_apokryfu_033.html">Napoleon</a></li>
        <li><a href="kniha_apokryfu_034.html">Ediční
            poznámka</a></li>
        <li><a href="kniha_apokryfu_035.html">Život
            a doba spisovatele
            Karla Čapka v datech</a></li>
        <li><a href="kniha_apokryfu_036.html">První vydání knih Karla Čapka</a></li>
        <li><a href="kniha_apokryfu_037.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kniha_apokryfu_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="15"><span class="idea" data-nb-ref-number="1" id="idea1" data-nb-words="2" data-nb-chars="15">Alexandr Veliký</span></h1>
        <p class="chunk" data-nb-ref-number="2" data-nb-words="7" data-nb-chars="49"><span class="idea" data-nb-ref-number="2" id="idea2" data-nb-words="3" data-nb-chars="24">Aristotelovi ze&nbsp;Stagyru,<br></span>
          <span class="idea" data-nb-ref-number="3" id="idea3" data-nb-words="4" data-nb-chars="25">řediteli lycea v&nbsp;Athénách</span>
        </p>
        <p class="chunk" data-nb-ref-number="3" data-nb-words="7" data-nb-chars="48"><span class="idea" data-nb-ref-number="4" id="idea4" data-nb-words="7" data-nb-chars="48">Můj veliký a&nbsp;milovaný učiteli, drahý Aristotele!</span></p>
        <p class="chunk" data-nb-ref-number="4" data-nb-words="118" data-nb-chars="703"><span class="idea" data-nb-ref-number="5" id="idea5" data-nb-words="118" data-nb-chars="703">Dlouho, velmi dlouho jsem vám nepsal; ale jak víte, byl jsem příliš zaměstnán věcmi válečnými, a&nbsp;když jsme táhli Hyrkánií, Drangianou a&nbsp;Gedrosií, když jsme dobývali Baktrie a&nbsp;postupovali za&nbsp;Indus, nebylo pokdy ani chuti sáhnout k&nbsp;peru. Nyní jsem už&nbsp;několik měsíců zpátky v&nbsp;Susách; ale zase bylo nad hlavu starostí s&nbsp;administrativou, se&nbsp;jmenováním úředníků a&nbsp;s&nbsp;likvidováním všelikých pletich a&nbsp;povstání, že&nbsp;jsem se&nbsp;dodnes nedostal k&nbsp;tomu, abych vám něco o&nbsp;sobě napsal. Pravda, víte zhruba z&nbsp;úředních zpráv, co&nbsp;se&nbsp;událo; ale jak má&nbsp;oddanost k&nbsp;vám, tak má&nbsp;důvěra ve&nbsp;váš vliv na&nbsp;vzdělané kruhy helénské mne ponoukají, abych vám opět jednou otevřel své srdce jako svému uctívanému učiteli a&nbsp;duchovnímu vůdci.</span></p>
        <p class="chunk" data-nb-ref-number="5" data-nb-words="185" data-nb-chars="1096"><span class="idea" data-nb-ref-number="6" id="idea6" data-nb-words="185" data-nb-chars="1096">Vzpomínám si, jak jsem vám před lety (jak dávno mi&nbsp;to&nbsp;už&nbsp;připadá!) psal pošetilý a&nbsp;nadšený dopis nad hrobem Achillovým; bylo to&nbsp;na&nbsp;prahu mé&nbsp;perské výpravy a&nbsp;já&nbsp;jsem tehdy přísahal, že&nbsp;mým vzorem pro život bude statečný Péleovec. Snil jsem jen o&nbsp;hrdinství a&nbsp;velikosti; měl jsem už&nbsp;za&nbsp;sebou vítězství nad Thrákií a&nbsp;myslel jsem, že&nbsp;táhnu v&nbsp;čele svých Makedonců a&nbsp;Helénů proti Dariovi jen proto, abychom se&nbsp;ozdobili vavřínem, hodni svých předků, jež opěval božský Homér. Mohu říci, že&nbsp;jsem svému ideálu nezůstal nic dlužen ani u&nbsp;Chaironeie, ani u&nbsp;Granika; ale dnes posuzuji hodně jinak politický význam svých tehdejších akcí. Střízlivá pravda je, že&nbsp;naše Makedonie, jakžtakž spojená s&nbsp;Řeckem, byla tehdy od&nbsp;severu stále ohrožována těmi barbary Thráky; mohli by&nbsp;nás napadnout v&nbsp;nevhodné chvíli, jíž by&nbsp;pak Řekové využili k&nbsp;tomu, aby zrušili své smlouvy a&nbsp;odtrhli se&nbsp;od&nbsp;Makedonie. Prostě bylo nutno pokořit Thrákii, aby Makedonie měla krytý bok v&nbsp;případě řecké zrady. Byla to&nbsp;holá politická nutnost, milý Aristotele; ale tomu váš žák tehdy ještě dost nerozuměl a&nbsp;oddával se&nbsp;snům o&nbsp;achillovských činech.</span></p>
        <p class="chunk" data-nb-ref-number="6" data-nb-words="145" data-nb-chars="904"><span class="idea" data-nb-ref-number="7" id="idea7" data-nb-words="145" data-nb-chars="904">Dobytím Thrákie se&nbsp;naše situace změnila: ovládali jsme celé západní pobřeží Egejského moře až&nbsp;po&nbsp;Bospor; ale naši vládu nad Egejským mořem ohrožovala námořní moc perská; zejména stanuvše nad Helespontem a&nbsp;Bosporem, octli jsme se&nbsp;v&nbsp;povážlivé blízkosti mocenské sféry perské. Dříve nebo později musilo mezi námi a&nbsp;Persií dojít k&nbsp;boji o&nbsp;Egejské moře a&nbsp;volnou plavbu pontickými úžinami. Naštěstí jsem udeřil dříve, než se&nbsp;Darius mohl připravit. Myslel jsem, že&nbsp;jdu ve&nbsp;šlépějích Achillových a&nbsp;budu pro řeckou slávu dobývat nového Ilia; ve&nbsp;skutečnosti, jak vidím dnes, šlo o&nbsp;naprostou nutnost odrazit Persii od&nbsp;Egejského moře; a&nbsp;já&nbsp;ji&nbsp;odrazil, drahý učiteli, tak důkladně, že&nbsp;jsem obsadil celou Bithynii, Frygii a&nbsp;Kapadocii, vyplenil Cilicii a&nbsp;zastavil se&nbsp;až&nbsp;v&nbsp;Tarsu. Malá Asie byla naše. Nejenom stará Egejská louže, ale celý severní břeh moře Středozemního čili, jak my&nbsp;říkáme, Egyptského byl v&nbsp;našem držení.</span></p>
        <p class="chunk" data-nb-ref-number="7" data-nb-words="439" data-nb-chars="2687"><span class="idea" data-nb-ref-number="8" id="idea8" data-nb-words="439" data-nb-chars="2687">Řekl byste, můj milý Aristotele, že&nbsp;nyní bylo plně dosaženo hlavního politického a&nbsp;strategického cíle, totiž konečného vyřazení Persie z&nbsp;helénských vod. Avšak dobytím Malé Asie nastala nová situace: naše nové břehy by&nbsp;mohly být ohroženy od&nbsp;jihu, to&nbsp;jest od&nbsp;Fénicie nebo Egypta; odtud by&nbsp;Persie mohla dostávat posily a&nbsp;materiál k&nbsp;dalšímu válčení proti nám. Bylo tedy nevyhnutelno obsadit břehy tyrské a&nbsp;ovládnout Egypt; stali jsme se&nbsp;tím pány celého pomoří, ale zároveň s&nbsp;tím vyrostlo nové nebezpečí: že&nbsp;by&nbsp;se&nbsp;Darius, opřen o&nbsp;svou bohatou Mezopotámii, vrhl do&nbsp;Sýrie, a&nbsp;tím by&nbsp;odtrhl naši egyptskou državu od&nbsp;naší maloasijské základny. Musil jsem tedy zdrtit Daria stůj co&nbsp;stůj; podařilo se&nbsp;mi&nbsp;to&nbsp;u&nbsp;Gaugamel; jak víte, padly nám do&nbsp;klína Babylon i&nbsp;Susa, Persepolis i&nbsp;Pasargady. Tím jsme ovládli Perský záliv; abychom však tuto novou državu ochránili proti možným nájezdům ze&nbsp;severu, bylo nutno vypraviti se&nbsp;nahoru, proti Médům a&nbsp;Hyrkánům. Nyní naše území sahalo od&nbsp;Kaspického moře až&nbsp;po&nbsp;Perský záliv, ale zůstávalo otevřeno na&nbsp;východ; i&nbsp;táhl jsem se&nbsp;svými Makedonci do&nbsp;krajů Areie a&nbsp;Drangiany, zpustošil jsem Gedrosii a&nbsp;vybil Arachosii, načež jsem vítězně obsadil Baktrii; a&nbsp;abych toto vojenské vítězství zpečetil stálým svazkem, pojal jsem za&nbsp;choť baktrickou princeznu Roxanu. Byla to&nbsp;prostá politická nutnost; dobyl jsem pro své Makedonce a&nbsp;Řeky tolik východních zemí, že&nbsp;chtěj nechtěj jsem musel získat své barbarské východní poddané i&nbsp;svým vystupováním a&nbsp;nádherou, bez níž si&nbsp;ti&nbsp;ubozí pastevci nedovedou představit mocného panovníka. Pravda je, že&nbsp;to&nbsp;má&nbsp;stará makedonská garda těžce nesla; zdálo se&nbsp;jí&nbsp;snad, že&nbsp;se&nbsp;její velitel odcizuje svým válečným kamarádům. Bohužel musel jsem dát tehdy popravit svého starého Filotu i&nbsp;Kallisthena; také můj Parmenion přišel o&nbsp;život. Litoval jsem toho velmi; ale nebylo vyhnutí, neměla-li rebelie mých Makedonců ohrozit můj další krok. Chystal jsem totiž v&nbsp;té&nbsp;době vojenskou výpravu do&nbsp;Indie. Abyste věděl, Gedrosie a&nbsp;Arachosie jsou uzavřeny ve&nbsp;vysokých horách jako v&nbsp;hradbách; ale aby byly nedobytnou hradbou, potřebují předpolí, ze&nbsp;kterého lze podniknout výpad nebo ustoupit do&nbsp;hradeb. Tím strategickým předpolím je&nbsp;Indie až&nbsp;po&nbsp;řeku Indus. Bylo vojensky nutno obsadit toto území a&nbsp;s&nbsp;ním i&nbsp;předmostí na&nbsp;druhém břehu Indu; žádný odpovědný voják nebo politik by&nbsp;nejednal jinak; ale když jsme byli u&nbsp;řeky Hyfasis, počali se&nbsp;moji Makedonci zpěčovat, že&nbsp;už&nbsp;nepůjdou dál pro únavu, nemoci a&nbsp;touhu po&nbsp;vlasti. Musel jsem se&nbsp;vrátit; byla to&nbsp;hrozná cesta pro mé&nbsp;veterány, ale ještě horší pro mne; měl jsem v&nbsp;úmyslu dojít až&nbsp;po&nbsp;záliv Bengálský, abych získal na&nbsp;východě přirozené hranice pro svou Makedonii, a&nbsp;nyní jsem byl nucen načas upustit od&nbsp;tohoto úkolu.</span></p>
        <p class="chunk" data-nb-ref-number="8" data-nb-words="155" data-nb-chars="953"><span class="idea" data-nb-ref-number="9" id="idea9" data-nb-words="155" data-nb-chars="953">Vrátil jsem se&nbsp;do&nbsp;Sus. Mohl jsem být spokojen, vydobyv pro své Makedonce a&nbsp;Helény takovou říši. Ale abych se&nbsp;už&nbsp;nemusel spoléhat jenom na&nbsp;své vyčerpané lidi, zařadil jsem do&nbsp;své armády třicet tisíc Peršanů; jsou to&nbsp;dobří vojáci a&nbsp;nutně jich potřebuji na&nbsp;ochranu východních hranic. A&nbsp;vidíte, moji staří vojáci jsou tím krajně roztrpčeni. Nedovedou pochopit ani to, že&nbsp;získav pro svůj národ orientální území stokrát tak veliké, jako je&nbsp;naše vlast, stávám se&nbsp;velkým králem Východu; že&nbsp;musím jmenovat své úředníky a&nbsp;rádce z&nbsp;orientálců a&nbsp;obklopit se&nbsp;orientálním dvorem; to&nbsp;všechno jsou samozřejmé politické nutnosti, jež plním v&nbsp;zájmu Veliké Makedonie. Okolnosti vyžadují ode mne dalších a&nbsp;dalších osobních obětí; nesu je&nbsp;bez reptání, neboť myslím na&nbsp;velikost a&nbsp;sílu své milované vlasti. Musím si&nbsp;nechat líbit barbarský přepych své moci a&nbsp;skvělosti; pojal jsem za&nbsp;ženy tři princezny východních království; a&nbsp;nyní, milý Aristotele, jsem se&nbsp;stal dokonce bohem.</span></p>
        <p class="chunk" data-nb-ref-number="9" data-nb-words="94" data-nb-chars="560"><span class="idea" data-nb-ref-number="10" id="idea10" data-nb-words="94" data-nb-chars="560">Ano, drahý můj učiteli: dal jsem se&nbsp;vyhlásit za&nbsp;boha; moji dobří východní poddaní se&nbsp;mi&nbsp;klaní a&nbsp;přinášejí mi&nbsp;oběti. Je&nbsp;to&nbsp;politická nutnost, mám-li mít náležitou autoritu nad těmi horskými pastýři a&nbsp;honci velbloudů. Jak daleko jsou doby, kdy jste mne učil užívat rozumu a&nbsp;logiky! Avšak sám rozum káže přizpůsobit své prostředky lidskému nerozumu. Na&nbsp;první pohled se&nbsp;leckomu má&nbsp;dráha může zdát fantastická; ale když se&nbsp;teď na&nbsp;ni&nbsp;ohlížím v&nbsp;nočním klidu své božské pracovny, vidím, že&nbsp;jsem nikdy nepodnikal nic, co&nbsp;by&nbsp;nebylo nutně podmíněno mým krokem předchozím.</span></p>
        <p class="chunk" data-nb-ref-number="10" data-nb-words="139" data-nb-chars="854"><span class="idea" data-nb-ref-number="11" id="idea11" data-nb-words="139" data-nb-chars="854">Hleďte, můj milý Aristotele, bylo by&nbsp;v&nbsp;zájmu klidu a&nbsp;pořádku, v&nbsp;rozumném zájmu politickém, abych byl i&nbsp;ve&nbsp;své západní vlasti uznán za&nbsp;boha. Uvolnilo by&nbsp;mi&nbsp;to&nbsp;ruce zde na&nbsp;východě, kdybych měl jistotu, že&nbsp;moje Makedonie a&nbsp;Hellas přijaly politický princip mé&nbsp;naprosté autority; mohl bych klidně vytrhnout, abych opatřil své řecké vlasti přirozené hranice až&nbsp;na&nbsp;pobřeží čínském. Tím bych na&nbsp;věčné časy zajistil moc a&nbsp;bezpečí své Makedonie. Jak vidíte, je&nbsp;to&nbsp;střízlivý a&nbsp;rozumný plán; už&nbsp;dávno nejsem tím fantastou, který skládal přísahu nad hrobem Achillovým. Žádám-li vás nyní, abyste jako můj moudrý přítel a&nbsp;vůdce filozoficky připravil a&nbsp;přijatelně pro mé&nbsp;Řeky a&nbsp;Makedonce zdůvodnil mé&nbsp;prohlášení za&nbsp;boha, činím to&nbsp;jako odpovědný politik a&nbsp;státník; vaší úvaze budiž ponecháno, zda ten úkol chcete splnit jako věc rozumnou, vlasteneckou a&nbsp;politicky nutnou.</span></p>
        <p class="chunk" data-nb-ref-number="11" data-nb-words="5" data-nb-chars="33"><span class="idea" data-nb-ref-number="12" id="idea12" data-nb-words="5" data-nb-chars="33">Zdraví vás, můj drahý Aristotele,</span></p>
        <p class="chunk" data-nb-ref-number="12" data-nb-words="2" data-nb-chars="13"><span class="idea" data-nb-ref-number="13" id="idea13" data-nb-words="2" data-nb-chars="13">váš Alexandr.</span></p>
        <p class="chunk" data-nb-ref-number="13" data-nb-words="5" data-nb-chars="24"><span class="idea" data-nb-ref-number="14" id="idea14" data-nb-words="5" data-nb-chars="24"><em>Lidové noviny 1. 5. 1937</em></span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kniha_apokryfu_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>