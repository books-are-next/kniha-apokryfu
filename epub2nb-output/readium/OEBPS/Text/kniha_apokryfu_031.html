<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Kniha apokryfů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven2kapitola">Romeo
a Julie</h2>

<p class="mlptextbez1radku">Mladý anglický šlechtic Oliver Mendeville, který se
zdržoval v Itálii na studijní cestě, dostal ve Florencii zprávu, že jeho otec
sir William opustil tento svět. I rozžehnal se sir Oliver s těžkým srdcem a hojnými
slzami se signorinou Maddalenou přísahaje, že se vrátí co nejdříve, a vydal se
se svým sluhou na cestu směrem k Janovu.</p>

<p class="mlptext">Třetího dne jejich cesty je přepadla řádná prška, právě když
vjížděli do jakéhosi hnízda. Sir Oliver se zastavil s koněm pod starým jilmem. „Paolo,“
řekl sluhovi, „podívej se, je-li tu nějaké albergo<a href="../Text/kniha_apokryfu_037.html#_ftn22" title="" class="pcalibre pcalibre1" id="_ftnref22"><span class="msofootnotereference"><span class="calibre11"><span class="msofootnotereference"><span class="calibre12">[22]</span></span></span></span></a>,
kde bychom přečkali liják.“</p>

<p class="mlptext">„Co se týče sluhy a koní,“ ozval se hlas nad jeho hlavou, „albergo
je tamhle za rohem; ale vy, cavaliere, byste prokázal čest mé faře, kdybyste se
uchýlil pod její skromný krov.“</p>

<p class="mlptext">Sir Oliver smekl širák a obrátil se k oknu, odkud se na něho
vesele šklebil tlustý starý páter. „Vossignoria reverendissima<a href="../Text/kniha_apokryfu_037.html#_ftn23" title="" class="pcalibre pcalibre1" id="_ftnref23"><span class="msofootnotereference"><span class="calibre11"><span class="msofootnotereference"><span class="calibre12">[23]</span></span></span></span></a>,“
řekl uctivě, „prokazujete přílišnou laskavost cizinci, který opouští vaši
krásnou zem přetížen vděkem za vše dobré, čím byl tak marnotratně zahrnován.“</p>

<p class="mlptext">„Bene, milý synu,“ děl farář, „ale budete-li ještě chvíli
mluvit, zmoknete docela. Slezte laskavě z té kobyly a trochu sebou mrskněte,
neboť prší tuze.“</p>

<p class="mlptext">Sir Oliver se podivil, když mu molto reverendo parroco<a href="../Text/kniha_apokryfu_037.html#_ftn24" title="" class="pcalibre pcalibre1" id="_ftnref24"><span class="msofootnotereference"><span class="calibre11"><span class="msofootnotereference"><span class="calibre12">[24]</span></span></span></span></a>
vyšel na chodbě v ústrety, – tak maličkého pátera ještě neviděl; když se mu
ukláněl, musel se sklonit tak, až se mu nalila do hlavy krev.</p>

<p class="mlptext">„I nechte to,“ řekl farář. „Já jsem jenom františkán,
cavaliere. Říkají mi padre Ippolito. He, Marietto, dones salámu a vína. Tudy,
pane, je tu zatrápená tma. Vy jste Inglese, že? Tak vida, od té doby, co jste
se vy Angličané trhli od svaté římské církve, je vás tu v Itálii habaděj.
Chápu, signore. Musí se vám stýskat. Koukej, Marietto, ten pán je Inglese.
Chudák, takový mladý, a už je to Angličan! Ukrojte si toho salámu, cavaliere,
je to pravý veronský. Já říkám, k vínu není nad veronský salám, ať se dají
Bolognané vycpat svou mortadelou. Dejte vždycky na veronský salám a slané
mandle, milý synu. Vy jste nebyl ve Veroně? Škoda. Odtamtud byl božský
Veronese, signore. Já jsem totiž z Verony. Slavné město, pane. Říká se mu město
Scaligerů<a href="../Text/kniha_apokryfu_037.html#_ftn25" title="" class="pcalibre pcalibre1" id="_ftnref25"><span class="msofootnotereference"><span class="calibre11"><span class="msofootnotereference"><span class="calibre12">[25]</span></span></span></span></a>.
Chutná vám to vínko?“</p>

<p class="mlptext">„Grazias, padre,“ mumlal sir Oliver. „U nás v Anglii se Veroně
říká město Juliino.“</p>

<p class="mlptext">„Ale jděte,“ podivil se padre Ippolito, „a proč? Ani nevím, že
by tam byla nějaká kněžna Julie. Pravda, už jsem tam nebyl přes čtyřicet let – která
Julie by to byla?“</p>

<p class="mlptext">„Julie Capuletová,“ vysvětloval sir Oliver. „Víte, my máme o ní
takovou divadelní hru… od nějakého Shakespeara. Krásná hra. Znáte ji, padre?“</p>

<p class="mlptext">„Ne, ale počkejte, Julie Capuletová, Julie Capuletová,“ brebentil
padre Ippolito, „tu bych měl znát. Já býval u Capuletů s padrem Lorenzem –“</p>

<p class="mlptext">„Vy jste znal mnicha Lorenze?“ vydechl sir Oliver.</p>

<p class="mlptext">„Jak bych ho neznal? Já mu, pane, dělával ministranta.
Poslyšte, není to snad ta Julie, co si vzala hraběte Parise? Tu jsem znal. Moc
zbožná a výtečná paní, ta hraběnka Julie. Ona byla rozená Capuletová, z těch
Capuletů, co měli obchod se sametem.“</p>

<p class="mlptext">„To nemůže být ta,“ prohlásil sir Oliver. „Ta pravá Julie
zemřela v dívčím věku nejdojemnějším způsobem, jaký si můžete představit.“</p>

<p class="mlptext">„Aha,“ děl molto reverendo, „tak to není ta. Julie, kterou
jsem znal, si vzala hraběte Parise a měla s ním osm dětí. Vzorná a ctnostná
manželka, mladý pane, kéž vám Bůh dá takovou. Pravda, říkalo se, že předtím se
zbláznila do jakéhosi mladého crapulona<a href="../Text/kniha_apokryfu_037.html#_ftn26" title="" class="pcalibre pcalibre1" id="_ftnref26"><span class="msofootnotereference"><span class="calibre11"><span class="msofootnotereference"><span class="calibre12">[26]</span></span></span></span></a> – Ech, signore, o kom by
se něco neříkalo? Mládí je, vímeť, nerozvážné a potrhlé. Buďte rád, cavaliere,
že jste mlád. Jsou Inglesi také mladí?“</p>

<p class="mlptext">„Jsou,“ vzdychl sir Oliver. „Ach, otče, i nás sžírá plamen
mladého Romea.“</p>

<p class="mlptext">„Romeo?“ děl padre Ippolito a napil se. „Toho bych měl znát.
Jářku, nebyl to ten mladý sciocco, ten hejsek, ten dareba z Monteků, co posekal
hraběte Parise? Říkalo se, že prý kvůli Juliettě. Ano, tak. Julie si měla vzít
hraběte Parise – dobrá partie, signore, ten Paris byl moc bohatý a hodný mladý
pán –, ale Romeo si prý umanul, že Julii dostane on – Taková hloupost, pane,“
bručel padre. „Jako by bohatí Capuletové mohli dát dceru někomu ze
zkrachovaných Monteků. A k tomu ještě Montekové drželi s Mantovou, kdežto
Capuletové byli na straně milánského vévody. Ne ne. Já myslím, že ten assalto
assassinatico<a href="../Text/kniha_apokryfu_037.html#_ftn27" title="" class="pcalibre pcalibre1" id="_ftnref27"><span class="msofootnotereference"><span class="calibre11"><span class="msofootnotereference"><span class="calibre12">[27]</span></span></span></span></a>
proti Parisovi byl obyčejný politický atentát. Dnes je ve všem samá politika,
milý synu. To se ví, po tom rabiátství musel Romeo utéci do Mantovy a už se
nevrátil.“</p>

<p class="mlptext">„To je omyl,“ vyhrkl sir Oliver. „Prosím za prominutí, padre,
ale tak to nebylo. Julie milovala Romea, ale rodiče ji nutili, aby si vzala
hraběte Parise –“</p>

<p class="mlptext">„Však věděli proč,“ souhlasil starý farář. „Romeo byl ribaldo<a href="../Text/kniha_apokryfu_037.html#_ftn28" title="" class="pcalibre pcalibre1" id="_ftnref28"><span class="msofootnotereference"><span class="calibre11"><span class="msofootnotereference"><span class="calibre12">[28]</span></span></span></span></a> a
držel s Mantovou.“</p>

<p class="mlptext">„Ale před svatbou s Parisem jí otec Lorenzo opatřil prášek,
aby upadla do zdánlivé smrti,“ pokračoval sir Oliver.</p>

<p class="mlptext">„To je lež,“ děl prudce padre Ippolito. „To by otec Lorenzo
nikdy neudělal. Ale pravda je, že Romeo napadl Parise na ulici a posekal ho.
Snad byl opilý.“</p>

<p class="mlptext">„Odpusťte, otče, ale to bylo docela jinak,“ protestoval sir
Oliver. „Pravda je, že Julii pochovali. Romeo nad jejím hrobem proklál Parise
mečem –“</p>

<p class="mlptext">„Počkat,“ řekl farář. „Předně to nebylo nad hrobem, nýbrž na
ulici blízko pomníku Scaligerů. A za druhé ho Romeo neprobodl, nýbrž mu jen
rozťal rameno. Holenku, zabít někoho mečem se vždycky nepovede. Jen to zkuste,
mladý pane!“</p>

<p class="mlptext">„Scusi,“ namítal sir Oliver, „já to viděl hned při premiéře na
jevišti. Hrabě Paris byl opravdu v souboji proboden a skonal na tom místě.
Romeo v domnění, že je Julie skutečně mrtva, se otrávil v její hrobce. Tak to
bylo, padre.“</p>

<p class="mlptext">„Kdepak,“ bručel otec Ippolito. „Neotrávil se. Utekl do
Mantovy, příteli.“</p>

<p class="mlptext">„Promiňte, padre,“ trval na svém Oliver, „já to viděl těmahle
očima – vždyť jsem seděl v první řadě! V tu chvíli procitla Julie, a když
viděla, že její miláček Romeo je mrtev, vzala také jed a skonala.“</p>

<p class="mlptext">„Co vás nemá,“ zlobil se padre Ippolito. „Se divím, kdo
nadělal tyhle klepy. Pravda je, že Romeo utekl do Mantovy a chudáček Julie se z
lítosti nad tím drobátko přiotrávila. Ale nic to nebylo, cavaliere, jen takové
dětinské; prosím vás, bylo jí sotva patnáct let. – Já to vím od toho Lorenza,
mladý pane; to se rozumí, já byl tehdy takovýhle ragazzo<a href="../Text/kniha_apokryfu_037.html#_ftn29" title="" class="pcalibre pcalibre1" id="_ftnref29"><span class="msofootnotereference"><span class="calibre11"><span class="msofootnotereference"><span class="calibre12">[29]</span></span></span></span></a>,“
ukazoval dobrý páter asi loket od země. „Julii potom odvezli k tetě do
Besenzana, aby se zotavila. Tam za ní přijel hrabě Paris, měl ještě ruku v obvazku
a to víte, jak to v takovém pádu bývá: byla z toho láska jako trám. Za tři
měsíce se vzali. Ecco, signore, tak to v životě chodí. Já sám jsem byl na její
svatbě ministrantem v bílé komžičce.“</p>

<p class="mlptext">Sir Oliver seděl jaksi zdrcen. „Nezlobte se, otče,“ řekl
konečně, „ale v té anglické hře je to tisíckrát krásnější.“</p>

<p class="mlptext">Páter Ippolito zafuněl. „Krásnější! Já nevím, co na tom vidíte
krásného, když si dva mladí lidé vezmou život. Byla by jich škoda, mladý pane.
Já vám řeknu, krásnější je, že se Julie vdala a měla osm dětí, a jakých dětí,
panečku: jako obrázky.“</p>

<p class="mlptext">Oliver vrtěl hlavou. „To už není to, milý padre; vy nevíte, co
je to veliká láska.“</p>

<p class="mlptext">Maličký páter zamyšleně mrkal. „Veliká láska? Já myslím, že to
je, když dva lidé se dovedou snášet po celý život… oddaně a věrně… Julie byla
vzácná paní, drahý pane. Vychovala osm dětí a dosloužila svému manželu až do
smrti.</p>

<p class="mlptext">Tak u vás se říká Veroně město Juliino? To je od vás Angličanů
strašně hezké, cavaliere. Paní Julie byla opravdu výtečná žena, dej jí Bůh
věčnou slávu.“</p>

<p class="mlptext">Mladý Oliver se vytrhl z jakési roztržitosti. „A co se stalo s
Romeem?“</p>

<p class="mlptext">„Ten? Ani dobře nevím. Něco jsem o něm zaslechl. – Aha, už to
mám. Zamiloval se v Mantově do dcery nějakého marquesa – jakpak on se jmenoval?
Monfalcone, Montefalco nebo tak nějak. Ach, cavaliere, to bylo to, čemu vy
říkáte veliká láska! Dokonce ji unesl nebo co – byla to nějaká tuze romantická
historie, ale podrobnosti jsem zapomněl; prosím vás, to se stalo v Mantově. Ale
měla to být nějaká passione senza esempio, nějaká náramná vášeň, pane. Aspoň se
tak povídalo. Ecco, signore, ono už neprší.“</p>

<p class="mlptext">Sir Oliver vstával ve své celé rozpačité výšce. „Byl jste
ohromně laskav, padre. Thank you so much. Směl bych tu snad něco nechat… pro
vaše chudé farníky,“ mumlal červenaje se a strkaje pod kraj talíře hrst
zecchinů<a href="../Text/kniha_apokryfu_037.html#_ftn30" title="" class="pcalibre pcalibre1" id="_ftnref30"><span class="msofootnotereference"><span class="calibre11"><span class="msofootnotereference"><span class="calibre12">[30]</span></span></span></span></a>.</p>

<p class="mlptext">„Ale, ale,“ hrozil se padre Ippolito a třepal rukama, „co vás
nemá, tolik peněz za ždibec veronského salámu!“</p>

<p class="mlptext">„Něco je také za váš příběh,“ děl honem mladý Oliver. „Byl – eh,
byl velmi, velmi – nevím, jak to říci. Very much, indeed.“</p>

<p class="mlptext1">Do oken fary se rozlilo slunce.</p>

<p class="mlptextdopravai">Lidové noviny 6. 11. 1932</p>

</div>
</body>
</html>