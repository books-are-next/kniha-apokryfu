<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Kniha apokryfů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">

<h2 class="mlpuroven2kapitola">Jako
za starých časů</h2>

<p class="mlptextbez1radku">K Eupatorovi, občanu thébskému a košíkáři, který sedě
na dvorku pletl své koše, přiběhl jeho soused Filagoros a volal už zdálky: „Eupatore,
Eupatore, nech svých košů a poslouchej! Dějí se hrozné věci!“</p>

<p class="mlptext">„Kde hoří?“ tázal se Eupator a zdálo se, že chce vstát.</p>

<p class="mlptext">„To je horší než oheň,“ pravil Filagoros. „Víš, co se stalo?
Chtějí obžalovat našeho vojevůdce Nikomacha! Někteří říkají, že je vinen z nějakých
piklů s Thesalskými, a jiní tvrdí, že se mu vytýkají jakési styky se Stranou
Nespokojených. Pojď honem, srocujeme se na agoře<a href="../Text/kniha_apokryfu_037.html#_ftn3" title="" class="pcalibre pcalibre1" id="_ftnref3"><span class="msofootnotereference"><span class="calibre11"><span class="msofootnotereference"><span class="calibre12">[3]</span></span></span></span></a>!“</p>

<p class="mlptext">„A co bych tam dělal?“ tázal se Eupator nerozhodně.</p>

<p class="mlptext">„Je to hrozně důležité,“ mluvil Filagoros. „Už je tam plno
řečníků; jedni tvrdí, že je nevinen, a druzí říkají, že je vinen. Pojď je
poslouchat!“</p>

<p class="mlptext">„Počkej,“ řekl Eupator, „jen co dodělám tenhle košík. A řekni
mně, z čeho vlastně je ten Nikomachos viněn?“</p>

<p class="mlptext">„To se právě neví,“ pravil soused. „Říká se to a ono, ale
úřady mlčí, protože prý ještě není vyšetřování skončeno. Ale na agoře ti je
mela, to bys měl vidět! Někteří křičí, že Nikomachos je nevinen –“</p>

<p class="mlptext">„Počkej trochu; jak mohou křičet, že je nevinen, když nevědí
docela jistě, z čeho je viněn?“</p>

<p class="mlptext">„To je jedno; každý něco slyšel a mluví jen o tom, co slyšel.
Každý má právo mluvit o tom, co slyšel, či ne? Já bych věřil, že Nikomachos nás
chtěl zradit Thesalským; jeden to tam říkal a povídal, že jeden jeho známý
viděl nějaký dopis. Ale jeden člověk říkal, že to je spiknutí proti Nikomachovi
a že prý o tom ví věci – Prý je do toho zapletena i vláda obce. Slyšíš,
Eupatore? Teď je otázka –“</p>

<p class="mlptext">„Počkej,“ řekl košíkář, „teď je otázka: jsou zákony, které
jsme si dali, dobré, nebo špatné? Mluvil o tom někdo na agoře?“</p>

<p class="mlptext">„Ne, ale o to přece nejde; jde o Nikomacha.“</p>

<p class="mlptext">„A říká někdo na agoře, že úředníci, kteří vyšetřují
Nikomacha, jsou špatní a nespravedliví?“</p>

<p class="mlptext">„Ne, o tom se vůbec nemluvilo.“</p>

<p class="mlptext">„O čem se tedy mluvilo?“</p>

<p class="mlptext">„Vždyť ti to říkám: o tom, je-li Nikomachos vinen, nebo
nevinen.“</p>

<p class="mlptext">„Poslyš, Filagore, kdyby se tvá žena pohádala s řezníkem, že
jí nedal dobrou libru masa, co uděláš?“</p>

<p class="mlptext">„Pomohu své ženě.“</p>

<p class="mlptext">„Ba ne; podíváš se, má-li ten řezník dobré závaží.“</p>

<p class="mlptext">„To vím i bez tebe, člověče.“</p>

<p class="mlptext">„Tak vidíš. A potom se podíváš, jsou-li v pořádku váhy.“</p>

<p class="mlptext">„Ani to mně nemusíš říkat, Eupatore.“</p>

<p class="mlptext">„To jsem rád. A když jsou závaží i váhy v pořádku, podíváš se,
kolik ten kus masa váží, a vidíš hned, má-li pravdu řezník, nebo tvá žena. To
je zvláštní, Filagore, že lidé jsou chytřejší, jde-li o jejich kus masa, než
jde-li o veřejné věci. Je Nikomachos vinen, či nevinen? To se ukáže na vahách,
jsou-li váhy v pořádku. Ale má-li se dobře vážit, nesmí se foukat na misky vah,
aby se naklonily na tu nebo na onu stranu. Proč tvrdíte, že úředníci, kteří
mají vyšetřovat tu Nikomachovu věc, jsou podvodníci nebo co?“</p>

<p class="mlptext">„To nikdo neřekl, Eupatore.“</p>

<p class="mlptext1">„Myslel jsem, že jim nevěříte; ale nemáte-li proč jim
nevěřit, proč jim u všech všudy foukáte do jejich misek? Buď je to proto, že
vám nezáleží na tom, aby se zjevila pravda, nebo proto, že se vám to jen hodí k
tomu, abyste se mohli rozdělit na dvě strany a hádat se. Hrom do vás všech,
Filagore; já nevím, je-li Nikomachos vinen, ale vy všichni jste zatraceně vinni
tím, že byste rádi porušili spravedlnost. A je zvláštní, jak jsou letos pruty
špatné; ohýbají se jako provázky, ale nemají žádnou pevnost. Mělo by být
tepleji, Filagore; ale to je v rukou bohů, a ne nás lidí.“</p>

<p class="mlptextdopravai">Lidové noviny 3. 8. 1926</p>

</div>
</body>
</html>