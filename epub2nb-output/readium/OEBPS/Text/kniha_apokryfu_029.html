<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Kniha apokryfů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven2kapitola">Hamlet,
princ dánský</h2>

<p class="mlptextbez1radkui">Scéna X.</p>

<p class="mlptextbez1radkui">ROSENKRANTZ a GUILDENSTERN
odcházejí.</p>

<p class="mlposoby"><span class="mlpznaktucne11b">HAMLET</span>: Okamžik ještě,
milý Guildensterne,<br class="calibre15"/>
na slovo, Rosenkrantzi!</p>

<p class="mlposoby"><span class="mlpznaktucne11b">ROSENKRANTZ</span>: Prosím,
princi?</p>

<p class="mlposoby"><span class="mlpznaktucne11b">GUILDENSTERN</span>: Přál jste
si, princi?</p>

<p class="mlposoby"><span class="mlpznaktucne11b">HAMLET</span>: Jenom otázku.<br class="calibre15"/>
Jak, řekli jste, to dvorní představení,<br class="calibre15"/>
ta truchlohra o králi traviči<br class="calibre15"/>
na krále působila?</p>

<p class="mlposoby"><span class="mlpznaktucne11b">ROSENKRANTZ</span>: Hrozně,
princi.</p>

<p class="mlposoby"><span class="mlpznaktucne11b">HAMLET</span>: Opravdu, hrozně?</p>

<p class="mlposoby"><span class="mlpznaktucne11b">GUILDENSTERN</span>: Král byl bez
sebe.</p>

<p class="mlposoby"><span class="mlpznaktucne11b">HAMLET</span>: A královna?</p>

<p class="mlposoby"><span class="mlpznaktucne11b">ROSENKRANTZ</span>: Královna
omdlévala.</p>

<p class="mlposoby"><span class="mlpznaktucne11b">HAMLET</span>: A ostatní?</p>

<p class="mlposoby"><span class="mlpznaktucne11b">GUILDENSTERN</span>: Koho tím
Výsost míní?</p>

<p class="mlposoby"><span class="mlpznaktucne11b">HAMLET</span>: Nu, vy a dvořané a
dvorní dámy,<br class="calibre15"/>
a kdo byl vůbec v síni přítomen,<br class="calibre15"/>
když se to hrálo. Neříkali něco?</p>

<p class="mlposoby"><span class="mlpznaktucne11b">ROSENKRANTZ</span>: Nic, princi.</p>

<p class="mlposoby"><span class="mlpznaktucne11b">GUILDENSTERN</span>: Byli
uchváceni tak,<br class="calibre15"/>
že nemohli ni slova vypravit.</p>

<p class="mlposoby"><span class="mlpznaktucne11b">HAMLET</span>: Co Polonius?</p>

<p class="mlposoby"><span class="mlpznaktucne11b">GUILDENSTERN</span>: Polonius
štkal.</p>

<p class="mlposoby"><span class="mlpznaktucne11b">HAMLET</span>: A dvořané?</p>

<p class="mlposoby"><span class="mlpznaktucne11b">ROSENKRANTZ</span>: Dvořané
vzlykali.<br class="calibre15"/>
Já sám jsem, princi, slz se nezdržel<br class="calibre15"/>
a viděl jsem, jak přítel Guildenstern<br class="calibre15"/>
rukávem skrýval zrádnou vláhu v očích.</p>

<p class="mlposoby"><span class="mlpznaktucne11b">HAMLET</span>: A vojáci?</p>

<p class="mlposoby"><span class="mlpznaktucne11b">GUILDENSTERN</span>: Ti odvraceli
tvář,<br class="calibre15"/>
by ukryli své mocné pohnutí.</p>

<p class="mlposoby"><span class="mlpznaktucne11b">HAMLET</span>: Vy tedy myslíte,
že ta hra byla –</p>

<p class="mlposoby"><span class="mlpznaktucne11b">ROSENKRANTZ</span>: Ohromný
úspěch.</p>

<p class="mlposoby"><span class="mlpznaktucne11b">GUILDENSTERN</span>: Ale
zasloužený.</p>

<p class="mlposoby"><span class="mlpznaktucne11b">ROSENKRANTZ</span>: Ta skvělá
stavba!</p>

<p class="mlposoby"><span class="mlpznaktucne11b">GUILDENSTERN</span>: A ten spádný
děj!</p>

<p class="mlposoby"><span class="mlpznaktucne11b">HAMLET</span>: Hm, přidal bych,
že kus měl svoje chyby –</p>

<p class="mlposoby"><span class="mlpznaktucne11b">ROSENKRANTZ</span>: Promiňte,
princi, jaké?</p>

<p class="mlposoby"><span class="mlpznaktucne11b">HAMLET</span>: Například…<br class="calibre15"/>
Mohl být tuším ještě lépe hrán.<br class="calibre15"/>
Já vím, ti herci dělali, co mohli,<br class="calibre15"/>
leč jejich král, ten nebyl dosti králem<br class="calibre15"/>
a vrah dost vrahem. Drazí pánové,<br class="calibre15"/>
být já tím vrahem, tu při Hekatě,<br class="calibre15"/>
i vrah by teprv poznal, co je vražda!<br class="calibre15"/>
Posuďte sami!</p>

<p class="mlptextbez1radkui">(Hraje.)</p>

<p class="mlposoby"><span class="mlpznaktucne11b">ROSENKRANTZ</span>: Princi,
ohromné!</p>

<p class="mlposoby"><span class="mlpznaktucne11b">GUILDENSTERN</span>: Zahráno
skvěle!</p>

<p class="mlposoby"><span class="mlpznaktucne11b">ROSENKRANTZ</span>: Člověk řekl
by,<br class="calibre15"/>
že, přisámbůh, jste někdy viděl vraha,<br class="calibre15"/>
jak plíží se k své práci příšerné.</p>

<p class="mlposoby"><span class="mlpznaktucne11b">HAMLET</span>: Ne, Rosenkrantzi,
to je prostě ve mně<br class="calibre15"/>
– odkud a nač? Kdo ví? Pst, pojďte blíž.<br class="calibre15"/>
Hamlet –</p>

<p class="mlposoby"><span class="mlpznaktucne11b">GUILDENSTERN</span>: Co, princi?</p>

<p class="mlposoby"><span class="mlpznaktucne11b">HAMLET</span>: – má své
tajemství.</p>

<p class="mlposoby"><span class="mlpznaktucne11b">ROSENKRANTZ</span>: Aj, princi,
věru?</p>

<p class="mlposoby"><span class="mlpznaktucne11b">HAMLET</span>: Velké tajemství.<br class="calibre15"/>
Nic pro dvořany, ale pro uši<br class="calibre15"/>
nejlepších přátel. Ke mně!</p>

<p class="mlposoby"><span class="mlpznaktucne11b">GUILDENSTERN</span>: Prosím,
princi.</p>

<p class="mlposoby"><span class="mlpznaktucne11b">HAMLET</span>: Ne, žádný princ!</p>

<p class="mlposoby"><span class="mlpznaktucne11b">GUILDENSTERN</span>: Ne, Výsosti.</p>

<p class="mlposoby"><span class="mlpznaktucne11b">HAMLET</span>: Jen Hamlet.</p>

<p class="mlposoby"><span class="mlpznaktucne11b">GUILDENSTERN</span>: Jak chcete,
princi.</p>

<p class="mlposoby"><span class="mlpznaktucne11b">HAMLET</span>: Nuže, poslyšte<br class="calibre15"/>
a nechte pro sebe můj úmysl,<br class="calibre15"/>
jenž pevně dozrál.</p>

<p class="mlposoby"><span class="mlpznaktucne11b">ROSENKRANTZ</span>: Jaký, drahý
princi?</p>

<p class="mlposoby"><span class="mlpznaktucne11b">HAMLET</span>: Já chci být
hercem.</p>

<p class="mlposoby"><span class="mlpznaktucne11b">ROSENKRANTZ</span>: Princi,
opravdu?</p>

<p class="mlposoby"><span class="mlpznaktucne11b">HAMLET</span>: Je rozhodnuto,
Rosenkrantzi. Zítra<br class="calibre15"/>
chci odjet s těmi herci do světa.<br class="calibre15"/>
Od města k městu budou hrát ten kus<br class="calibre15"/>
o velkém králi, jenž byl zavražděn;<br class="calibre15"/>
o vrahu, který po něm nastoupil<br class="calibre15"/>
na jeho trůn a v jeho nevychladlé<br class="calibre15"/>
manželské lože; a o královně,<br class="calibre15"/>
jež, sotva měsíc vdovou, laškuje<br class="calibre15"/>
na propocené, mastné posteli<br class="calibre15"/>
s vrahem a sketou, lumpem, zlodějem,<br class="calibre15"/>
jenž ukrad říši… Čím víc na to myslím,<br class="calibre15"/>
tím víc mě láká jeho postava.<br class="calibre15"/>
Zahrát ho v jeho celé mrzkosti,<br class="calibre15"/>
tu podlou, zvrhlou, hadí kreaturu,<br class="calibre15"/>
jež svrabem všechno nakazí, nač sáhne,<br class="calibre15"/>
– jaká to role! Bylo by jen třeba<br class="calibre15"/>
jinak ji hrát než kočovný ten herec<br class="calibre15"/>
– dělá, co umí, ale nestačí<br class="calibre15"/>
na tolik zla. Ať hraje toho krále,<br class="calibre15"/>
však na padoucha není velký dost.<br class="calibre15"/>
Škoda té role! Jak bych já ji hrál,<br class="calibre15"/>
jak bych se vžil do jeho slizké duše,<br class="calibre15"/>
až vymačkal bych do poslední kapky<br class="calibre15"/>
veškerou lidskou neřest! Jaká role!</p>

<p class="mlposoby"><span class="mlpznaktucne11b">GUILDENSTERN</span>: A jaký kus!</p>

<p class="mlposoby"><span class="mlpznaktucne11b">HAMLET</span>: Kus nebyl zcela
špatný.</p>

<p class="mlposoby"><span class="mlpznaktucne11b">ROSENKRANTZ</span>: Byl výtečný!</p>

<p class="mlposoby"><span class="mlpznaktucne11b">HAMLET</span>: Měl víc být
vypilován<br class="calibre15"/>
a vůbec – Možná že se k té látce vrátím<br class="calibre15"/>
– stála by za to; mne ten zrádný král,<br class="calibre15"/>
ten zrůdný, mrzký, hnusný charakter<br class="calibre15"/>
nesmírně vábí. Milý Rosenkrantzi,<br class="calibre15"/>
já chci psát dramata.</p>

<p class="mlposoby"><span class="mlpznaktucne11b">ROSENKRANTZ</span>: Toť skvělé,
princi!</p>

<p class="mlposoby"><span class="mlpznaktucne11b">HAMLET</span>: Psát budu, psát.
Já mám už tolik látek<br class="calibre15"/>
– ten padouch byla první. Druhá bude<br class="calibre15"/>
o podlízavých, podlých dvořanech –</p>

<p class="mlposoby"><span class="mlpznaktucne11b">ROSENKRANTZ</span>: Ohromné,
princi!</p>

<p class="mlposoby"><span class="mlpznaktucne11b">HAMLET</span>: Třetí: veselohra<br class="calibre15"/>
o starém, zpitomělém komořím. –</p>

<p class="mlposoby"><span class="mlpznaktucne11b">GUILDENSTERN</span>: Výtečná
látka!</p>

<p class="mlposoby"><span class="mlpznaktucne11b">HAMLET</span>: Čtvrtá bude hra<br class="calibre15"/>
o jedné dívce.</p>

<p class="mlposoby"><span class="mlpznaktucne11b">ROSENKRANTZ</span>: Jaká hra?</p>

<p class="mlposoby"><span class="mlpznaktucne11b">HAMLET</span>: Nu, hra.</p>

<p class="mlposoby"><span class="mlpznaktucne11b">GUILDENSTERN</span>: Toť vděčná
látka.</p>

<p class="mlposoby"><span class="mlpznaktucne11b">ROSENKRANTZ</span>: Přímo
básnická.</p>

<p class="mlposoby"><span class="mlpznaktucne11b">HAMLET</span>: A Hamlet bude
psát. Na trůně podlec<br class="calibre15"/>
odírat bude lidi bez nože,<br class="calibre15"/>
dvořani budou hřbety ohýbat,<br class="calibre15"/>
a Hamlet bude psát. A války budou,<br class="calibre15"/>
těm slabým bude hůř a silným líp,<br class="calibre15"/>
a Hamlet bude psát. Ne aby vstal<br class="calibre15"/>
a něco udělal –</p>

<p class="mlposoby"><span class="mlpznaktucne11b">GUILDENSTERN</span>: Co, princi?</p>

<p class="mlposoby"><span class="mlpznaktucne11b">HAMLET</span>: Což já vím?<br class="calibre15"/>
Copak se dělá proti špatné vládě?</p>

<p class="mlposoby"><span class="mlpznaktucne11b">ROSENKRANTZ</span>: Nic, princi.</p>

<p class="mlposoby"><span class="mlpznaktucne11b">HAMLET</span>: Zhola nic?</p>

<p class="mlposoby"><span class="mlpznaktucne11b">GUILDENSTERN</span>: Nu, v dějinách<br class="calibre15"/>
se někdy vyskytují mužové,<br class="calibre15"/>
kteří se v čelo lidu postaví<br class="calibre15"/>
a výmluvností svou či příkladem<br class="calibre15"/>
je strhnou k tomu, aby odbojem<br class="calibre15"/>
zlomili špatnou vládu.</p>

<p class="mlposoby"><span class="mlpznaktucne11b">ROSENKRANTZ</span>: Ale to<br class="calibre15"/>
se, princi, děje jenom v dějinách.</p>

<p class="mlposoby"><span class="mlpznaktucne11b">HAMLET</span>: Tak, tak. Jen v dějinách.
A říkáte,<br class="calibre15"/>
že výmluvností mohou strhnout lid?<br class="calibre15"/>
Hoře je němé. Musí někdo přijít,<br class="calibre15"/>
kdo nazve věci pravým jménem: hleďte,<br class="calibre15"/>
toto jest útisk, to zde bezpráví,<br class="calibre15"/>
zde na vás všech se páše mrzký zločin,<br class="calibre15"/>
a ten, kdo vaším králem zove se,<br class="calibre15"/>
je zloděj, taškář, vrah a kurevník<br class="calibre15"/>
– tak je to, že? Kdo z vás je ještě mužem,<br class="calibre15"/>
což nechá líbit si tu potupu,<br class="calibre15"/>
což nesáhnete po meči a kyji,<br class="calibre15"/>
či jste už hanbou vymiškováni,<br class="calibre15"/>
jste otroci, a proto snášíte<br class="calibre15"/>
žít beze cti –?</p>

<p class="mlposoby"><span class="mlpznaktucne11b">GUILDENSTERN</span>: Jste,
princi, výmluvný.</p>

<p class="mlposoby"><span class="mlpznaktucne11b">HAMLET</span>: Aj, výmluvný? Tož
abych vystoupil<br class="calibre15"/>
a – jako v dějinách – svou výmluvností<br class="calibre15"/>
stvořil hlas lidu?</p>

<p class="mlposoby"><span class="mlpznaktucne11b">ROSENKRANTZ</span>: Lid je svému
princi<br class="calibre15"/>
zajisté oddán.</p>

<p class="mlposoby"><span class="mlpznaktucne11b">HAMLET</span>: A pak v čele všech<br class="calibre15"/>
skácel trůn shnilý?</p>

<p class="mlposoby"><span class="mlpznaktucne11b">GUILDENSTERN</span>: Princi,
prosím vás,<br class="calibre15"/>
to už je politika.</p>

<p class="mlposoby"><span class="mlpznaktucne11b">HAMLET</span>: Zvláštní pocit,<br class="calibre15"/>
tak velký úkol vidět před sebou!<br class="calibre15"/>
Dík, pánové.</p>

<p class="mlposoby"><span class="mlpznaktucne11b">ROSENKRANTZ</span>: Nebudem
rušit, princi.</p>

<p class="mlposoby"><span class="mlpznaktucne11b">ROSENKRANTZ</span> a <span class="mlpznaktucne11b">GUILDENSTERN</span> odejdou.</p>

<p class="mlposoby"><span class="mlpznaktucne11b">HAMLET</span>: Být, nebo nebýt,
toť ta otázka.<br class="calibre15"/>
A když už být, tož čím? Ó nebesa,<br class="calibre15"/>
být princem, pravda! Vedle trůnu stát<br class="calibre15"/>
s úsměvem na rtech, dvorný, loajální,<br class="calibre15"/>
– a proč ne na trůně? ne, tam je jiný,<br class="calibre15"/>
a čekat jen, až pojde, až se srazí<br class="calibre15"/>
v něm černá krev! Tož tak? Ne! Raději<br class="calibre15"/>
nůž vetknout do té hrudi zrádcovy<br class="calibre15"/>
a otcovu smrt pomstít! smýti hanbu<br class="calibre15"/>
matčina lože! Nu, co ještě váhám?<br class="calibre15"/>
Jsem sketa bez krve či co? – Ne, tak to není.<br class="calibre15"/>
Vpíjím se zrakem v jeho mrzkou tvář,<br class="calibre15"/>
v ty chlípné rty a těkající oči<br class="calibre15"/>
a cítím: teď ho mám, teď mohl bych<br class="calibre15"/>
ho vystihnout, a zkouším potají<br class="calibre15"/>
si navléknout tu tlamu. Jaká role!<br class="calibre15"/>
Být hercem, ano: tu bych odhalil<br class="calibre15"/>
to všechno skryté, nestydaté zlo,<br class="calibre15"/>
jež tají se v té usměvavé mordě –<br class="calibre15"/>
Láká to, láká. – Ale tuto tvář<br class="calibre15"/>
by jenom vrstevníci poznali<br class="calibre15"/>
– a pak už nikdo? – To spíš navěky<br class="calibre15"/>
jej usvědčit i všechny lidské stvůry<br class="calibre15"/>
a všechno shnilé, čím se obklopil<br class="calibre15"/>
ve státě dánském! Jaký vděčný úkol!<br class="calibre15"/>
– Ba, vždyť jsem básník! Mohu tedy napsat<br class="calibre15"/>
žalobu, která věky přetrvá,<br class="calibre15"/>
a prstem, který nikdy nezetlí,<br class="calibre15"/>
ukázat na ten hnisající vřed –<br class="calibre15"/>
Hle, jaká výmluvnost! Není jí škoda,<br class="calibre15"/>
abych jí plýtval jen sám pro sebe?<br class="calibre15"/>
Což postavit se na trh, svolat lid<br class="calibre15"/>
a mluvit, mluvit – Nejsou přece z bláta<br class="calibre15"/>
a člověk výmluvný z nich vykřeše<br class="calibre15"/>
očistnou bouři proti tyranům!<br class="calibre15"/>
Láká to, láká. – Ale pak bych už<br class="calibre15"/>
ho nemoh zahrát! Škoda! Jakým hercem<br class="calibre15"/>
bych mohl být! Leč kdybych hercem byl,<br class="calibre15"/>
což mohu potom bouři rozpoutat,<br class="calibre15"/>
jež kácí trůny? – Ale pak bych zase<br class="calibre15"/>
nemohl psát své příští kusy! Škoda!<br class="calibre15"/>
– Co tedy, k ďasu? Mám ho demaskovat<br class="calibre15"/>
hrou na scéně, či mám ho pro vše časy<br class="calibre15"/>
na vrata přibít jako netopýra,<br class="calibre15"/>
či z trůnu srazit s rozzuřeným lidem?<br class="calibre15"/>
Co tedy, co? – A což když, dejme tomu,<br class="calibre15"/>
si jenom namlouvám, že chci se mstít?<br class="calibre15"/>
Proč hercem být jen proto, abych masku<br class="calibre15"/>
strh z jeho tlamy? Když už hrát, tož proto,<br class="calibre15"/>
že je to ve mně a že musím, musím<br class="calibre15"/>
ze sebe tvořit lidské postavy,<br class="calibre15"/>
ať dobré, nebo bídné! Jeho bych<br class="calibre15"/>
hrál arci nejraději – jaká role! –<br class="calibre15"/>
Být prostě hercem! Nebo jen tak psát,<br class="calibre15"/>
ne ze msty, ale jenom pro tu radost,<br class="calibre15"/>
že slovo ožívá mi pod rukama –<br class="calibre15"/>
A proč jen psát? Proč raděj nemluvit?<br class="calibre15"/>
Být zkrátka řečníkem, být vůdcem lidu<br class="calibre15"/>
a mluvit, mluvit, jako zpívá pták,<br class="calibre15"/>
tak krásně a tak uchváceně, že bych<br class="calibre15"/>
sám sebe přesvědčil a věřil tomu,<br class="calibre15"/>
co povídám! – Tak jest. Být cele něčím,<br class="calibre15"/>
to je to slovo vykupující!<br class="calibre15"/>
Být hercem. Nebo psát? Či s lidem jít?<br class="calibre15"/>
To, nebo to. Oh, peklo! Co mám volit?<br class="calibre15"/>
Čím má být Hamlet? Co bych dovedl,<br class="calibre15"/>
kdybych byl něčím! – Ano, ale čím?<br class="calibre15"/>
To je ta otázka!</p>

<p class="mlptextdopravai">Lidové noviny 28. 10. 1934</p>

</div>
</body>
</html>